---
layout: post
title: "შემოქმედებითი ნიჭი"
author: ShavidzeT
date: 2014-12-27 22:41:15
---
**შემოქმედებითი ნიჭი,** ეს არის კრეატიული ხედვა-ტალანტი, რომელიც დამალულია ყველა ადამიანში, უბრალოდ მას აღმოჩენა, განვითარება და სწორი რეალიზაცია სჭირდება. ამ სტატიაში, საუბარი მინდა განვავრცო და შევეხო კრეატივს, ზუსტად იმ კრეატივს, რომელიც დღემდე ძალას მაძლევს ვწერო რაღაც ისეთი რაც დიდ სიამოვნებას მანიჭებს და უფრო დიდ სიამოვნებას ის მგვრის როცა ვმუშაობ პროექტზე, როდესაც მას ფართო აუდიტორია გამოიყენებს. არ ვიცი ცხოვრებაში რა დროს დგება მომენტები, როცა ხალხი განიცდის ამ გრძნობას, მე ძირითადად კოდირების დროს ვგრძობ ამ დაუკებელ სურვილს, რომ შევქმნა, რაღაც ახალი, რაღაც გამოსადეგი. უფრო ზუსტად, რომ ვთქვა ეს არის არაპირდაპირი გაგებით კოდირებისგან განცდილი "ორგაზმი"(ვფიქრობ, ბევრი თავის საქმეზე შეყვარებული გამიგებს რაზე მაქვს საუბარი). წერისას მოდის ბევრი ძალიან, ძალიან, ბევრი იდეა... იმდენად ბევრი, რომ ყველაფრის სკრიპტებში და ბრძანებებში გადატანა აღარაფერს წარმოადგენს. "ლიჟბი" ჩავუჯდე, ჩემს სამუშაო მანქანას და ვწერო განუზომლად, ამავდროულად დიდ სტიმულს მაძლევს ის, რომ დღეს თუ არა ხვალ მაინც შევძლებ ისეთი რაღაცის დაწერას, რაც სხვა პიროვნებას გაუადვილებს და შეუმსუბუქებს ცხოვრებას. ნათქვამია რომ ნეტარება სირთულეშიაო, მაგრამ არის გამონაკლისი შემთხვევებიც, როცა ადამიანს სჭირდება თავისი საქმის გაკეთება სწრაფად და კომფაქტურად, იქნება ეს საოფისე საქმე, საიშინაო თუ გალაქტიკის გარეთ არსებული..... სწორედ ამიტომ არსებობენ პროგრამისტები.

მაგრამ, როგორც ყველა საქმეში, აქაც ხშირადაა პრობლემები, გაგაცნობთ ჩემს პერსონალურ და უდიდეს პრობლემას, შეიძლება ეს თქვენც გაწუხებთ. მოკლედ, თუ რაღაც შიგნიდან არ ვარ კოდის წერის ხასიათზე, არ მაქვს ის მუზა, რაც მიბიძგებს პროგრამული კოდის წერისკენ, საერთოდ არ შემიძლია დავწერო კოდის ერთი ხაზიც კი.
მაგრამ კიდევ უფრო ცუდი ისაა, რომ ზოგჯერ მინდა, რომ რაღაც დავწერო, მაგრამ ედიტორის გახსნამდეც ვერ მივდივარ. გარკვეულ წილად ეს ალბათ ფსიქოლოგიასთანაა კავშირში და ცალკე მუშაობას მოითხოვს ამასთან.

არის ასევე რამოდენიმე ხელოვნური "ნარკოტიკი", რაც წერისას სიამოვნებას მანიჭებს: მუსიკა(კლასიკა ძირითად შემთხვევაში), ლუდი(იშვიათად, მარა მაინც) და სიგარეტი. რაღათქმაუნდა გარემო უნდა იყოს წყნარი და პირაპირ ორიენტირებული უნდა ვიყო იმაზე, რაზეც ვმუშაობ.

**P.S. იმედია ხვდებით, რომ DevTime-ის ისტორია რამოდენიმე კვირას ითვლის, ისიც Offline რეჟიმში მუშაობდა, რათა შეგვევსო რამოდენიმე სტატიით, დაინტერესება რომ გამოგვეწვია თქვენთვის... რამდენად საინტერესოა ეგ უკვე თქვენი შესაფასებელია. მოკლედ, კომენტარებში გაგვიზიარეთ თქვენი მუშაობის ტიპი, რა დროს გიყვართ კოდის წერა, რა განიჭებთ უფრო დიდ სიამოვნებას კოდირებისას და გჭირდებათ თუ არა დამატებითი "ნარკოტიკი" საქმის სერიოზულ დონეზე შესასრულებლად...**
