---
layout: post
title: "ლეთ'ს სთართ პროგრამირება"
author: ShavidzeT
date: 2015-01-05 19:05:26
redirect_from: /ლეთს-სთართ-პროგრამირება/
---
დამწყებებო და კიდევ და კიდევ დამწყებებო, ვინც ამ სფეროში ახალი ხართ და გზის გაკვლევას ცდილობთ, იმედია დაგეხმარებათ ეს სტატია გზის შემსუბუქებაში. დარმუნებული ვარ, ძალიან, ძალიან ბევრი კითხვა გაქვთ, როცა იწყებთ პროგრამირების შესწავლას, ძირითადად კითხვები არის შემდეგნაირი: "საიდან დავიწყო?", "რომელი პროგრამირების ენა შევისწავლო პირველი?", "რომელი ენა უფრო მაგარია?", "გამომადგება ეს ენა საქართველოში?" და მსგავსი კითხვები, ერთი შეხედვით ცოტა დამღლელად ჩანს, მაგრამ როგორც ყველა ასევე მეც ვიყავი მაგ ფაზაზე, როცა ვიწყებდი შესწავლას და მსგავსი კითხვები მეც მაწუხებდა, თუ იწყებ პროგრამირებას და აქედან ერთი კითხვა მაინც არ მოგივა თავში, ესეიგი პრობლემები გაქვს :D

ახლა კი შემოგთავაზებთ, ჩემს რჩევას, თუ საიდან და როგორ უნდა დაიწყოთ დაპროგრამება (ძირითადად ვებ-დეველოპმენტს მინდა შევეხო, მაგრამ software პროგრამისტებსაც და ნებისმიერი პროგრამირებით დაინტერესებულ პირებს გამოადგება სტატია, რომელსაც ახლა კითხულობთ). ესეიგი იმისათვის რომ აზრზე, მოვიდეთ რა არის პროგრამირება, ამისათვის საჭიროა პატარა შესავალი გავუკეთოთ მას.

ესეიგი პროგრამისტი არის ადამიანი, რომელიც აპროგრამებს რამეს, იქნება ეს საიტი, დესკტოპ აპლიკაცია, თუ თუნდაც მიკროტალღური ღუმელის ტაიმერი. პროგრამისტს სჭირდება ბასრი იარაღები, რათა გადაჭრას პრობლემების დიდი ნაწილი, ამისათვის არის შექმნილი პროგრამული ენები, რომელის სინტაქსის სწავლის შემდეგ პროგრამისტი წერს ამა თუ იმ ბრძანება/კოდს.

სინტაქსი: ეს არის თანმიმდევრობა, რომლის დაცვაც აუცილებელია სასურველი შედეგის მისაღებად, სინტაქსი ძირითადად არის განსაზღვრული თანმიმდევრობა, რომელიც მკაცრად დაცული უნდა იქნას. მოდით განვიხილოთ მარტივი მაგალითი მათემატიკიდან, გვაქვს შემდეგი გამოსახულება: `(5 * 2)`, ამას თუ შევიყვანთ "კალკულატორში", ან თუ ვთხოვ ვინმეს მის ამოხსნას, ეს მარტივად მოხერხდება, რადგან ხალხმა იცის სინტაქსი. ანუ `5 * 2 = 10`, მაგრამ, თუ დავწერთ ასე `(*5 2)`, აქ მგონი უკვე სრულ უაზრობასთან გვაქვს საქმე, ანუ სინტაქსი დაირღვა და ვეღარც სულიერი გაიგებს ამ სინტაქსს და ვეღარც უსულო მიკროპროცესორი. ასევე პროგრამირებაშიც არის სინტაქსი მაგალითად: Python-ის პროგრამულ ენაში, როდესაც გვსურს სასურველი ტექსტის კონსოლში დაბეჭდვა, სინტაქსი არის შემდეგი: `print("hello world")`, მაგრამ თუ ფრჩხილებს ადგილს გავუცვლით და დავწერთ ასე: `print)"hello world"(`, მივიღებთ სინტაქსურ შეცდომას.

სინტაქსი განვიხილეთ, პროგრამისტის ზოგადი მისიაც.

ახლა კონკრეტულად პროგრამირებას შევეხოთ, პროგრამირება ეს არის პროგრამისტის საქმე, ანუ პროგრამისტი პროგრამული კოდის მეშვეობით აპროგრამებს გარკვეულ პროგრამა/აპლიკაციას. გაითვალისწინეთ ის, რომ პროგრამული ენის სწავლა ყველას შეუძლია, მაგრამ კოდის წერაზე იგივეს ვერ ვიტყვი, სინტაქსი აუცილებელია რაღათქმაუნდა, მაგრამ სინტაქს სჭირდება ლოგიკის ელემენტები, თორემ ისე ყველაფერი წყალში იყრება.

იმედია ზოგადი აზრი შეგიქმენით პროგრამირებასთან დაკავშირებით თუ რა არის იგი...

პირველი ნაბიჯი, იმისათვის რომ პრაქტიკულ აზრზე მოვიდეს რა არის პროგრამირება ამისთვის საჭიროა საძირკველი, მე ამისათვის გირჩევდით დაგეწყოთ სწავლა HTML და CSS-ით, რადგან HTML არის უმარტივესი ჰიპერტექსტური მარკირების ენა, ხოლო CSS მისი სტილებში ჩასმა და "ვიდზე მოყვანა".

HTML: ეს არის როგორც უკვე ვთქვით, ჰიპერტექსტური მარკირების ენა, უფრო ზუსტად რომ ვთქათ, ახლა თქვენ რასაც საიტზე ხედავთ ეს HTML-ის დამსახურებაა, მისი საშუალებით ვებ-ბრაუზერში(chrome, safari, opera, firefox, ie) შეგვიძლიათ გამოვსახოთ სასურველი შედეგი, HTML-ის შესაძლებლობები უფრო და უფრო იზრდება, დღეს მას არა მარტო ვებ-ბრაუზერში შედეგის გამოსატანად იყენებენ, არამედ იგი ფართოდ მოედო ანდროიდის პლატფორმას და მისი საშუალებით შესაძლებელია ანდროიდ აპლიკაციების წერა, ასევე ვინდოუსის მობილურ პლატფორმაზეც გვაქვს მსგავსი შესაძლებლობა.

CSS: HTML-ის "ძმა და მეგობარი", HTML CSS-ის გარეშე არის "ტიტლიკანა", ხოლო CSS უზრუნველყოფს მის შემოსვაზე და "გაზმანვაზე", საშუალებას გვაძლევს გავალამაზოთ ჩვენს მიერ ბრაუზერში დაბეჭდილი შედეგი, ელემენტებს მივცეთ სასურველი ფერი, ფონი, ჩრდილი, ზომა, ფონტი, სიგრძე-სიგანე და მრავალი სხვა დანამატი . . .

კარგად დაიმახსოვრეთ, რომ HTML & CSS არ არის პროგრამირების ენები, HTML არის მარკირების ენა, ხოლო CSS HTML-ის დანამატი, რათა გავალამაზოთ ვებ-გვერდი.

ხო, როგორც უკვე გირჩიეთ, თავიდან დაიწყეთ HTML & CSS-ით, პარალელურად შეგიძლიათ შეისწავლოთ პროგრამირების ენა, მისი აღმატებულება JavaScript და არა Java!!!

JavaScript: პროგრამირების ენაა და მიჩნეულია კლიენტის მხარეს გამოყენებული ყველაზე პოპულარულ ენად, იგი გვაძლევს დიდ ფუნქციონალურ შესაძლებლობებს, რაც შემდეგ შეგვიძლია ავსახოთ შედეგზე. მაგალითად საიტზე, გვინდა დავაფიქსიროთ ღილაკზე დაჭერა, ან რაიმე გარკვეულ ტექსტზე დაჭერის შემდეგ გამოგვიტანოს რაიმე ფანჯარა, რომელიც გვაცნობებს რაღაც ინფორმაციას, ეს ჯავასკრიპტის დამსახურებაა.

HTML, CSS, JS-ს არ სჭირდება ვებ-სერვერი, იგი უპრობლემოდ ეშვება ბრაუზერის front-end ფაზაში.

არაფერი განსაკუთრებული არ გჭირდებათ იმისთვის, რომ დაიწყოთ ახლავე, ამ წამსვე...

ამ წამიდან პროგრამირების შესწავლა, რომ დაიწყოთ საჭიროა:

1. ვებ-ბრაუზერი (სასურველია [Google Chrome](https://www.google.com/chrome/browser/desktop/))
2. ტექსტ ედიტორი, რათა წეროთ კოდი/სკრიპტი (სასურველი [Sublime Text](http://www.sublimetext.com/)
3. ყველაზე მთავარია: მოტივაცია და საქმის დაზარების გარეშე კეთება!!!

[w3schools](http://www.w3schools.com/html/default.asp) და გუგლი დაგეხმარებათ გზის გაკვლევაში, დღევადნელ ქსელში ძალიან ბევრი ინფორმაციაა საიმისოდ, რომ კარგად და ხარისხიანად შეისწავლოდ ზემოთ ხსენებული ენები.

საიტები, რომლებიც დაგეხმარებიან პროგრამირების შესწავლაში:

* [codecademy](http://www.codecademy.com/)
* [lynda](http://lynda.com/)
* [teamtreehouse](http://teamtreehouse.com)

იმედია რაღაც კითხვებზე გაგეცით პასუხი და რაღაცით მაინც დაგაინტერესეთ პროგრამირების საფუძველი, წარმატებები და თუ რაიმე შენიშვნა, ან დაუკმაყოფილებლობის შეგრძნება გაქვთ სტატიასთან დაკავშირებით, გთხოვთ კომენტარებში . . .

