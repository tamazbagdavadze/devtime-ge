---
layout: post
title: "უკმაყოფილო პროგრამისტი"
author: ShavidzeT
date: 2015-06-26 17:37:53
---
ამ სტატიის დაწერა მიბიძგა პირადმა "ჭიამ", თუ რაზე მინდა საუბარი, ამას სტატიის კითხვის გაგრძელებისას შეიტყობთ უფრო ზუსტად...

ესეიგი გადის დრო და როგორც სხვა დარგში მოღვაწე სპეციალისტები, პროგრამისტებიც განიცდიან შინაგან ევოლუციას, დაახლოებით რამოდენიმე წლისწინ, როგორც ახლა მაწუხებს, მაწუხებდა ჩემი პროგრამულო კოდის ხარისხი, ანუ არ აქვს მნიშვნელობა დამკვეთს რამდენად მოეწონება ჩემი კოდი, ყოველ დასრულებულ პროექტზე მგონია, რომ არაა ის რაც უნდა იყოს. შემდეგ გადის დრო და ახლიდან ვწერ იგივე პროექტს, ოღონდ უფრო დახვეწილი ხარისხითა და მონდომებით, მაგრამ გაუმჯობესებული კოდის დაწერის შემდეგაც მაწუხებს იგივე ჭია და ასე გრძელდება დაუსრულებლად, ხოლო მთლიანობაში ვიღებ მაგარ შედეგს, რაც უფრო დიდ სტიმულს მაძლევს. პრინციპში, ლოგიკურია და ძალიან მომწონს, როცა მიღებულ "მაღალ" შედეგს არ ვჯერდები და ვცდილობ კარგის უფრო კარგად გარდაქმნას...

ახალი პროექტებთან შეჭიდებასთან ერთად, თავს იჩენს სხვადასხვა ახალი პრობლემებიც, რომლის დაძლევაც მეტნაკებლად მიჭირდა, ზოგჯერ ახლაც მაქვს მსგავსი პრობლემა, ნუ ალბათ როგორც ყველა პროგრამისტს, რამოდენიმე წლის წინათ, როდესაც ახალი დაწყებული მქონდა პროგრამირების შესწავლა ვაწყდებოდი ისეთ პრობლემებს, რომელსზეც არათუ დღეები, არამედ კვირებიც, კი მჭირდებოდა, რომ გადამელახა. დასაწყისში, იყო რამოდენიმეჯერ ისეთი შემთხვევაც, როდესაც ღამეები გადაბმულად ვწერდი და ვსწავლობდი კოდირებას, მაგრამ ვერ ვიღებდი შედეგს (ყოველშემთხვევაში, მე ეგრე მეგონა), მეგონა რომ ძალიან რთული პრობლემის წინაშე ვიდექი და რამოდენიმეჯერ ისე "გამაჭედინა", რომ მაფიქრებინა კიდეც, რომ "მე არ ვარ პროგრამისტად დაბადებული", "მე არ შემიძლია ამ პრობლემის მოგვარება", "ეს შენი საქმეა არააა" და მსგავსი სისულელეები, მაგრამ იყო ერთი რამ, რაც სტიმულს მმატებდა, ეს იყო "ჭია", ეს ჭია ზემოთ მოყვანილ ჭიაზე ოდნავ განსხვავდებოდა, ესეიგი, რა გრძნობას იწევდა ეს ჭია ჩემში, ის მაიძულებდა, რომ თავიდან მომეშორებინა უაზრო ფიქრები... არადა, ყველაფერი პირიქითაა, უნდა გახდე პროგრამისტი. თუ ნამდვილად გიყვარს ეს საქმე და კოდის წერისას რაიმე სულ პატარა სიამოვნებასაც მაინც ღებულობ, არ უნდა დანებდე! უნდა გადაჭრა პრობლემები ეტაპობრივად და გააგრძელო ახალი გზების ძიება. მე მაგალითად პროგრამული კოდის პრობლემებმა ვერ გამტეხეს და ამ საქმეს თავი არ დავანებე, იმიტომ, რომ კოდირებისას "შინაგან ორგაზმს განვიცდი", ვიცი, რომ ახლა გაგეღიმა, რადგან თუ გსიამოვნებს ეს საქმე, მიხვდები რაზეც ვსაუბრობ.

არის მომენტებიც, როცა გადაღლილობის შემდეგ, უბრალოდ, ვერ ვწერ კოდს, არ შემიძლია და ვემსგავსები უბრალო "კლავიატურაზე მოტყაპუნეს", არადა პროგრამირების იდეოლოგია არის კოდის არსში და არა ამ კოდის აკრეფვაში. ასეთ დროს, როცა უბრალოდ აღარ მიშვებს ტვინი, ვცდილობ პატარა განტვირთვა გავაკეთო: მუსიკა, ფილმები, მეგობრები, ან ძილი... ხოლო განტვირთვის შემდეგ დატენილი ვარ ბოლომდე, რათა განვახორციელო ჩემი იდეები...

დამწყებებს ვურჩევ, რომ არ შეუშინდნენ პრობლემებს და იქამდე იბრძოლონ, სანამ არ იპოვიან პრობლემის ამოხსნის გზას, პირველ რიგში სჯობს კარგად გაიაზროთ პრობლემის აზრი, თუ რა უნდა გადაჭრა, თუ რატომ უნდა გადაჭრა და რამდენად მნიშვნელოვანია ის შენთვის, ამ კითხვების საკუთარი თავთან დასმის შემდეგ, უფრო მარტივი ხდება მუშაობა და ამავდროულად, თქვენს ტვინში იმსხვრევა ყალბი სტერეოტიპები...
