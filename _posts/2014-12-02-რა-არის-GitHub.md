---
layout: post
title: "რა არის GitHub?"
author: ShavidzeT
date: 2014-12-02 03:45:35
---
_**მცირედი GitHub-ის ისტორიიდან:**_
GitHub-ის პლათფორმაზე პირველად დაპროგრამება და განვითარება დაიწყო 2007 წლის 1 ოქტომბერს, ხოლო ოფიციალურად საიტი გაშვებული იქნა 2008 წლის აპრილში Tom Preston-Werner-ის, Chris Wanstrath-ის, and PJ Hyett-ის მიერ. საიტის გაშვებიდან, რამოდენიმე თვე, GitHub მუშაობდა არა დასრულებულ პროდუქტად, არამედ ბეტა ვერსიად.

_**რა არის GitHub:**_
GitHub არის Git-ის პროგრამულ უზრუნველყოფაზე დაფუძნებული ვებ-ჰოსტინგ სერვისი, რომელიც გვთავაზობს ღია კოდის, Git-ით მართვის მძლავრ ფუნქციონალს(SCM), რომელიც ასევე ხელს გვიწყობს ინდივიდუალური, ახალი შესაძლებლობების დამატებას. GitHub, როგორც უკვე ზემოთ ვახსენეთ, დაფუძნებულია Git-ზე, მაგრამ Git-ისგან განსხავავებით, რომელიც მკაცრად დამოკიდებულია command-line-ზე, GitHub უზრუნველყოფს ვებზე დაფუძნებულ გრაფიკულ ინტერფეისს და ინტეგრაციას, როგორც დესკტოპ, ასევე მობილურ მოწყობილობებთან.
GitHub-ზე განთავსებულ პროექტებთან დაკავშირება და მათი მანიპულირება სურვილისამებრ, შესაძლებელია სტანდარტული Git-ის command-line-ის ინტერფეისით(standard git command-line interface). GitHub-ზე მუშაობს ასევე Git-ის ყველა სტანდარტული ბრძანება.
ზემოთ ნახსენები მძლავრი პროდუქტი, გვრთავს რეგისტრაციის ნებას, რათა ვიყოთ პატივცემული GitHub-ის მომხმარებლები(რათქმაუნდა საიტის მომხმარებლობა გვაძლევს დამატებით ფუნქციონალს) და ასევე ხელმისაწვდომია სისტემაში არსებული ყველა ღია კოდი იმ მომხმარებლებისთვისაც, ვინც ჯერ არაა რეგისტრირებული საიტზე. მოკლედ რომ ვთქვათ, GitHub-ის გამოყენებისას თავს შეზღუდულად ვერ იგრძნობთ (მაგრამ, როგორც ყველაფერში აქაც არის განსაკუთრებული შემთხვევები, ამიტომ ასე დაზუსტებით ვერ ვიტყვით).

_**რა არის GitHub Repository:**_
GitHub Repository არის ამავე სისტემის ძირითადი ელემენტი. დაფიქრდით, რა მარტივად წარმოსადგენია თქვენი პროექტი, რომელიც მოთავსებულია ერთ საქაღალდეში(Folder), ხოლო ეს საქაღალდე შეიცავს თქვენი პროექტის ყველა ფაილს, ასევე მისი დოკუმენტაციას, ანალიზს, გამოყენების ინსტრუქციას და ა.შ.
მარტივად რომ ვთქვათ repository არის თვითონ თქვენ პროექტი (repository = საცავი), რომელიც GitHub-ზეა განთავსებული, ასე, რომ თითოეული ატვირთული პროექტისთვის გამოიყოფა უნიკალური repository რომელიც განსხვავდება სახელებისგან და ეს სახელები გამოყენებული არის შემდგომში repository-ის ლინკისათვის.
Repository შეიძლება იყოს საჯარო(Public), ან პირადი(Private). ასევე თითო Repository-ზე შეიძლება იმუშაოს რამოდენიმე პიროვნებამ, კომპანიამ და ა.შ.
რაც ყველაზე კარგი და დიდი პლიუსია GitHub-ისთვის არის ის, რომ თუ თქვენ დაწერთ კოდს და მას შემდეგ ატვირთავთ GitHub-ზე Repository-ის სახით, თქვენ საშუალება გეძლევათ თქვენი ნამუშევარი გაუზიაროთ მეგობრებს, კომპანიონებს და ყველას ვინც თქვენ მოგესურვებათ (თუ რათქმაუნდა, Repository იქნება საჯარო ტიპის). საშუალება გეძლევათ არამარტო გაზიარების ასევე წვლილის შეტანის სხვის კოდში, როგორც თქვენ, ასევე სხვას თქვენს კოდში.
