---
layout: post
title: "ქართული შრიფტისთვის საწერი მარტივი ბიბლიოთეკა"
author: ShavidzeT
date: 2015-01-03 07:00:24
---
ადრე, როდესაც ვებ-დეველოპმენტით დავინტერესდი, ძალიან მალე გამიჩდნა სურვილი, რომ მეწერა საიტზე ქართულად, იმ დროისთვის რთულად თუ გადაჭრიდი ამგვარ პრობლემას, მაგრამ იყო მაინც რაღაც ბიბლიოთეკის მსგავსი ფაილები, რომლებიც დამემხარნენ, მაგრამ კიდევ და კიდევ მაგრამ არ იყო ის რაც მე მინდოდა, ანუ მსურდა, რომ მოსახმარად ყოფილიყო ბევრად მარტივი, ვიდრე იყო ის იმ დროისთვის. მოკლედ ცოტა დრო გავიდა, მოგეხსენებათ პრობლემები ბრუნდებიან თუ არ გადაჭრი და ბოლო 1 წლის წინ დაახლოებით გამიჩდნა სურვილი, რომ მე დამეწერა მსგავსი ბიბლიოთეკა, ოღონდ უნდა ყოფილიყო რაღაც გაუმჯობესებული, დღესაც ამ კოდში მცირე ცვლილება შევიტანე და მინდა წარმოგიდგინოთ ჩემს მიერ დაწერილი ქართულად წერისთვის საჭირო ბიბლიოთეკა, რომელსაც აქვს რამოდენიმე პლიუსი.

[იხილეთ დემო](https://dl.dropboxusercontent.com/u/174720494/Web-Run/devtime/geo-kb/index.html)

[გადმოწერეთ ბიბლიოთეკა](https://dl.dropboxusercontent.com/u/174720494/Web-Run/devtime/geo-kb/geo-kb.min.js)

**პლიუსები:**

* ბიბლიოთეკა დაწერილია წმინდა ჯავასკრიპტზე(native js), ანუ არ სჭირდება მას დამატებითი ფლაგი-ბიბლიოთეკა-ფრეიმვორკები...
* Cross-browser, ყველა წამყავნი ბრაუზერის მხარდაჭერა
* მუშაობს ნებისმიერ input,textarea-ზე და არის მარტივი მოსახმარი
* ბიბლიოთეკის დაკომპრესებული ფაილი შეადგენს 1.68KB-ს, რაც ძალიან ცოტაა!

**გამოყენების ინსტრუქცია:**

1. [გადმოწერეთ ბიბლიოთეკა!](https://dl.dropboxusercontent.com/u/174720494/Web-Run/devtime/geo-kb/geo-kb.min.js)
2. პირველ რიგში, მთავარია html-ის head ტეგში ენკოდინგი სწორად იყოს მითითებული, ანუ: `<meta charset="utf-8">`
4. საჭიროა მოხდეს ბიბლიოთეკის ჩატვირთვა, ეს კოდი შეგიძლიათ ჩასვათ სასურველ ადგილას, სასურველია head ტაგში: `<script type="text/javascript" src="geo-kb.min.js"></script>`

6. გახსენით თქვენი დევ-კონსოლი და თუ ყველაფერი სწორად გააკეთეთ, ესეიგი ბიბლიოთეკა წარმატებით ჩაიტვირთა. ახლა კი საჭიროა გავუშვათ ბიბლიოთეკის მთვარი კოდი. მოცემული სკრიპტი, გთხოვთ ჩასვათ ტეგის დახურვამდე, ანუ საიტის ქონთენთის ბოლოს:

```html
<script>
   var geo_kb = new geoKB; // Setup and creating new object
   geo_kb.execute(); // Library starts running
   //geo_kb.check(true); // Optional, it's for enable and disable georgian typing language
</script>
```

8.  ხოლო, ინსტრუქციის ბოლო ნაწილი ეხება, უშუალოდ თუ რომელ ელემენტზე გვინდა მოხერხდეს ქართულად წერა, ამისათვის საჭიროა ელემენტს გავუწეროთ ახალი ატრიბუტი `geo-kb`. მაგალითი: `<input type="text" geo-kb="">`
ხოო და კიდევ, იმისათვის რომ გამართულად იმუშაოს ბიბლიოთეკამ საჭიროა შექმნათ ახალი checkbox, რათა მოხდეს ქართული კლავიატურის ჩართვა/გამორთვის დაფიქსირება, checkbox-ს id ატრიბუტში გაუწერეთ `typeStatus`. მაგალითი: `<input type="checkbox" id="typeStatus">`

სულ ესაა, ბოლოს მაინც გახსენით კონსოლი, რათა დარწმუნდეთ, რომ ყველაფერი წესრიგშია. ხოლო თუ არაფერი ერორი არაა, გილოცავთ ჩემი ბიბლიოთეკა თქვენს გვერდზე წარმატებით მუშაობს!

P.S. შენიშვნები, ბაგები და მსგავსი რამეები კომენტარებში . . .
