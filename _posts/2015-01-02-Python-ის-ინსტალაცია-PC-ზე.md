---
layout: post
title: "Python-ის ინსტალაცია PC-ზე"
author: ShavidzeT
date: 2015-01-02 01:18:03
redirect_from: /python-ის-ინსტალაცია-pc-ზე/
---
წინა სტატია შედარებით უფრო თეორიული და შემეცნებითი იყო, საუბარი მქონდა თუ რა არის Python და რა პლიუსები აქვს მას. შეგიძლიათ წაიკითხოთ [ლინკზე](http://devtime.ge/%E1%83%A0%E1%83%90-%E1%83%90%E1%83%A0%E1%83%98%E1%83%A1-python/) დაჭერით.
ხო მოკლედ, ამ სტატიაში მინდა ვისაუბროთ ამ მაგიური პროგრამული ენის ჩვენს ვირტუალურ მანქანაზე დაყენებასა და შემდეგ მის წარმატებით გაშვებაზე.

ამ წამს, ამ სტატიას ვწერ ვინდოუსზე და მოდით ვინდოუსზე დავაინსტალიროთ და გავუშვათ Python, დანარჩენ ოპერაციულ სისტემებზე მოგვიანებით დავწერ, ახლა რასაც ვწერ ამასაც ძლივს ვახერხებ, მოგეხსენებათ ახალი წელი არის დღეს :D

[დააჭირეთ აქ](https://www.python.org/), რათა ვესტუმროთ Python-ის ოფიციალურ ვებ-გვერდს.
ზემოთ მოცემულ საიტზე არის ბევრი საინტერესო ინფორმაცია Python-ის შესახებ: კონკრეტულად და უფრო ზუსტად თუ რა არის იგი, რას ემსახურება, რა პლიუსები და მინუსები აქვს, ასევე არის დოკუმენტაციისთვის ცალკე გვერდი გამოყოფილი, მოგეხსენებათ პროდუქტის ოფიციალური დოკუმენტაციის წაკითხვა დეველოპერის ჯანმრთელობისთვის სასარგებლოა. ასევე საიტზე იხილავთ ღონისძიებებს, სიახლეებს და მრავალ საინტერესო რაღაცას... რაც მთავარია საიტის მთავარ გვერდზე იხილავთ Python-ის interpreter-ს, ანუ ჩვენს მიერ განსახილველი ენის მთარგმნელს, მისი საშუალებით შეგიძლიათ კოდი გაუშვათ ეგრევე ყოველგვარი ინსტალაციის და დამატებითი "შტეფცელ/ფლაგინების" გარეშე...

**Python-ის ინსტალაცია Windows-ზე:**
გადმოსაწერ ლინკზე გადასასვლელად [ვაჭერთ აქ](https://www.python.org/downloads/). საიტზე შესვლისას თქვენ იხილავთ Python-ის რამოდენიმე ვერსიას, ამ მომენტში მე დავაინსტალირებ ამ დროისთვის უახლეს ვერსიას, ანუ Python 3.4.2. ვინდოუსისთვის Python-ის ფაილები არის .msi ფორმატში, ანუ უპრობლემოდ შეგეძლებათ გადმოწერილი ფაილის გახსნა და მარტივი ინსტალაციის შესრულება...
ველოდებით ინსტალაციას, ველოდებით კიდევ, უფრო მომთმენად ველოდებით და როგორც იქნა პროგრეს ბარმა დაიწყო მოძრაობა, მარა მაინც ლოდინი გვიწევს სულ ცოტაც. აააააახ, ახლა შავი CMD ამოაგდო, მისი საშუალებით აგრძელებს ინსტალაციას და აი როგორც იქნა მორჩა, დასრულდა ინსტალაცია წარმატებით. იმისათვის რომ Python-ის კოდი გაუშვათ საჭიროა გახსნათ CMD თქვენს ვინდოუსზე და CMD-ის საშუალებით შეხვიდეთ დაინსტალირებული Python-ის საცავში, ანუ ჩვენს შემთხვევაში ვწერთ შემდეგს: `cd C:\Python34`

ხოლო ამის შემდეგ, CMD-ში შეგვყავს მარტივი ბრძანება: `python`

და შედეგიც უნდა იყოს მოცემული ფოტოს მსგავსი: ![screenshot](http://s2.postimg.org/u0pm29x4p/Untitled2.png)
ეს იმას ნიშნავს, რომ Python-ის პროგრამული ენა თქვენს მანქანაზე წარმატებით გაეშვა და ამ დროიდან თქვენ გაქვთ ყველა შესაძლებლობა იმისთვის, რომ გაუშვათ Python-ის კოდი.
მოდით მარიტივი კოდი გავუშვათ, რათა თვალი გავახაროთ: `print('hello world')`

და მთარგმნელიც ახალ ხაზზე დაგვიბეჭდავს "hello world"-ს.

Python-ის Shell-იდან გამოსვლელად საჭიროა შემდეგი ფუნქციის დაბეჭდვა: `exit()`
