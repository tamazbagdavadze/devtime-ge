---
layout: post
title: "რა არის Python?"
author: ShavidzeT
date: 2014-12-15 02:18:48
redirect_from: /რა-არის-python/
---
ამ სტატიაში, რომელსაც ახლა კითხულობთ, მინდა გესაუბოროთ python-ის შესახებ. არა, არა, გველზე არ ვაპირებ საუბარს. python ეს პროგრამირების ენაა... თუ გაინტერესებთ, რითი გამოირჩევა იგი, რატომ ღირს მისი სწავლა და მასზე კოდირება განაგრძეთ კითხვა...

**რა არის python?**
**python** არის ფართოდ გამოყენებადი, მაღალი დონის პროგრამირების ენა. მასზე კოდის წერისას ადვილად შეამჩნევთ, რომ ავტორებს, ყურადღება გამახვილებული აქვთ კოდის წაკითხვადობაზე და სინტაქსის სრულ კომფორტულობაზე პროგრამისტსა და მანქანას შორის. მისი სინტაქსი იძლევა, არამხოლოდ ლამაზ და მარტივად, ადვილად გასაგებ კოდს, არამედ არც მეტი, არც ნაკლები პატარა კოდს.(ნუ რათქმაუნდა აქაც უნდა გავითვალისწინოთ კოდერის შეხედულებები კოდის სიმცირესთან დაკავშირებით)
ჩვენს "მანქანურ გველს"(python-ზე მაქვს საუბარი, იმედია არ დაიბნა ვინმე) აქვს სტანდარტული ბიბლიოთეკის დიდი რეზერვი, რომლის გამოყენებითაც შესაძლებელია მარტივად მივაღწიოთ სასურველ შედეგს მცირე დროში.
python-ის გამოყენება შესაძლებელია, როგორც კონსოლ, ისე დესკტოპ და ამავე დროს ვებ აპლიკაციებში.
მისი კოდის სისწრაფე აბსოლიტურ წინააღმდეგობას უწევს java-ს და არა მარტო სისწრაფე, ასევე მოხერხებულობა, სიმარტივე და რაღათქმაუნდა შესაძლებლობები . . .
მოდით, გამოვყოთ python-ისთვის საჭირო და დადებითი მახასიათებლები:

* მარტივად გასაგები და წაკითხვადი სინტაქსი
* იგი წარმოადგენს სრულფასოვალ ობიექტზე ორიენტირებულ პროგრამირების ენას
* კოდის სისწრაფე
* მონაცემთა უაღრესად მაღალი დონის ტიპირება
* ფართო სტანდარტული ბიბლიოთეკა

ეს არის რამოდენიმე რეალური მახასიათებელი, მაგრამ მისი სწავლისას თქვენ კიდევ ბევრს გაეცნობით...

**python interpreter:** წარმოადგენს ვირტუალურ მანქანას, რომელიც თარგმნის python-ის კოდს მანქანისთვის გასაგებ ორობით სისტემაში (0 და 1). ასე, რომ ეს ენა მულტი პლათფორმულია და მასზე დაწერილი კოდის გაშვება პრაქტიკულად ყველა ოპერაციულ სისტემაზე შესაძლებელია.(თუ დააკვირდით კიდევ ერთი დადებითი მახასიათებელი აღმოვაჩინეთ).
python-ის კოდის გაშვება შესაძლებელია terminal/cmd-დან და დაგვიბეჭდავს სასურველ შედეგს, ან შეასრულებს რაღაც განსაზღვრულ, ან განუსაზღრელ ოპერაციებს, მაგრამ ასევე შესაძლებელია gui app-ების წერა, ანუ კოდთან შეხების გარეშე უკვე დაწერილი პროგრამის გამოყენება ჩვეულებრივი მომხმარებლისთვის.
python-ის შესაძლებლობა განუსაზღვრელია და ითვლება მძლავრ, კომპაქტურ იარაღად, ისევ და ისევ, რაღათქმაუნდა პროგრამისტს გააჩნია. მას დღემდე იყენებს ბევრი ფართო კომპანია, ერთ-ერთი ნათელი მაგალითია: google!

მომდევნო სტატიებში შევეცდები უფრო კარგად აგიხსნათ python-ის შესაძლებლობები, გავუშვათ იგი ჩვენს ვირტუალურ მანქანაზე, დავიწყოთ საბაზისო კოდირება მისი გამოყენებით და გავარჩიოთ ბევრი ბევრი კოდი.

**მადლობთ, რომ დრო დაუთმეთ python-ის ჩემეულ ახსნას :)**
