---
layout: post
title: "რა არის Responsive web design და რატომაა იგი მნიშვნელოვანი?"
author: ShavidzeT
date: 2014-11-26 13:46:28
redirect_from: /რა-არის-responsive-web-design-და-რატომაა-იგი-მ/
---
მოდით, დავიწყოთ სულ თავიდან . . .
მასაჩუსეტსის (Massachusetts, აშშ-ს შტატი) ერთ-ერთ ვებ-დიზაინერს, დეველოპერს, სპიკერს და ამჟამად მწერალს, ბატონ Ethan Marcotte-ს, კარგად ჰქონდა შესწავლილი ვებ-გვერდის აგებულება და მასზე მანიპულირების ხერხები, როგორც წყაროები გვეუბნება მას გაუჩნდა სურვილი, რომ გაეადვილებინა საქმე როგორც ვებ-დეველოპერებისათვის, ასევე იმ მომხარებლებისათვისაც, ვინც დიდ დროს ატარებს ინტერნეტში "ძრომიალში". მან შექმნა მარტივი სტრუქტურა ვებ-გვერდებისთვის, რათა ემუშავათ ამ გვერდებს ყველა ციფრულ მოწყობილობაზე(რათქმაუნდა სადაც ვებ-ბრაუზერის მხარდაჭერაა), ოღონდ ისე რომ არ ყოფილიყო ეს გვერდები დაყოფილი ცალკეულ ნაწილებად. მოკლედ, რომ ვთქვათ, იგი არის ავტორი Responsive web design-ის, რისთვისაც, პირადად დიდ მადლობას ვუხდი.
ხოლო, თუ რა არის კონკრეტულად Responsive design, რატომაა იგი ასე მნიშვნელოვანი და რატომ ვსაუბრობ ამ თემაზე ამდენს გთხოვთ განაგრძოთ კითხვა . . .

**რა არის Responsive web design?**
ეს არის ძალიან ძალიან ძალიან ძლიერი იარაღი ვებ-დეველოპერთათვის. მისი საშუალებით საშუალება გვეძლევა დავწეროთ გვერდის კლიენტ-კოდი(დიზაინი) და ამასთანავე ამ გვერდს შეუძლია იმუშაოს ყველა ციფრულ მოწყობილობაზე, არ აქვს მნიშვნელობა იქნება ეს ტაბლეტი, მობილური, ტელევიზორი, პერსონალური კომპიუტერი, თუ ლეპტოპი...
Responsive design-ის მთავარი პლიუსი არის ის, რომ იგი არამარტო ეშვება მოწყობილებებზე, არამედ ვებ-გვერდის მომხარებელს საშუალებას აძლევს გარკვევით წაიკითხოს ტექსტი და არ დასჭირდეს მას ჰორიზონტალური სლაიდის გაკეთა.
გვერდის დეველოპინგის და ვებ-ბრაუზერში გაშვებისას, საიტი ცნობს თქვენი მოწყობილობის ეკრანის ზომებს და შესაბამის ზომაზე ხსნის მას. მგონი, უნდა ვაღიაროთ, რომ უდავოდ "მაგარი" ტექნელოგიაა.

**Responsive web design-ის სრულყოფილებისთვის საჭირო ენები:**
HTML5 & CSS3.
დიახ, მხოლოდ ეს ორი ენა გაძლევთ საშუალებას, დიდი ძალისხმევისა და Javascript-ის ჩარევის გარეშე,მიაღწიოთ სასურველ შედეგს.

**რატომაა იგი მნიშვნელოვანი?**
იმედია კარგად ავხსენი, თუ რა არის Responsive web design და გაგარკვიეთ ამ ტერმინის არსში.
ახლა ერთად დავფიქრდეთ, თუ რა საჭიროა იგი? ამ კითხვაზე მინდა სრულად ჩამოვაყალიბო პასუხი:
როდესაც ქმნით საიტს და ფიქრობთ მის გამოყენებას ფართო აუდიტორიისათვის, არ უნდა დაგვავიწყდეს მომხმარებლები და მათი მოწყობილობები. დაფიქრდიდით და მიხვდებით, რომ ამ ტექნელოგიის გამოყენებით შეგიძლიათ საშუალება მისცეთ, ყველა ციფრული მოწყობილობის მქონე ადამიანს, გამოიყენოს თქვენი პროექტი.
მათ აღარ შეექმნებათ პრობლემა თქვენს გვერდთან წვდომასთან თავიანთი ვებ-ბრაუზერებით, თუ ისინი გამოიყენებენ მცირე ზომის სმარტფონებს, მათ მობილურებში გაიხსნება გვერდი, რომელიც სავსებით მორგებული იქნება ეკრანის ზომებს და ასე მარტივად შეძლებენ ისინი თქვენი პროექტის გამოყენებას.
ცოტას ქართულ ვებზეც ვიტყვი, რადგან, ვთვლი, რომ საიტების დიდი ნაწილი არ გვაქვს დეველოპერული მხრივ განვითარებული, რაც ძალიან გულს მწყვეტს, სწორედ ამიტომ, არამარტო სასურველია იგი, არამედ საჭიროც კი იქნება Responsive web design-ის გამოყენება თქვენს ნამუშევრებში.

**P.S.** Responsive web design არის ძალიან განვრცობადი თემა, ეს სტატია მინდოდა მიმეძღვნა იმის ახსნას თუ რა არის ის და რატომაა საჭირო, ამიტომაც გამომივიდა თეორიული სტატია, მაგრამ მგონი არ შემეწინააღმდეგებით, თუ გეტყვით, რომ პრაქტიკა თეორიის გარეშე არ არსებულია. მომავალში აუცილებლად განვიხილავთ კონკრეტულ მაგალითებს თუ როგორ მუშაობს იგი და მოგცემთ საინტერესო რჩევებს, პრობლემების თავიდან ასაცილებლად!
